---
layout: page
title: Про нас
description: Сторінка, яка розказує про нашу компанію
background: '/img/bg-about.jpg'
---

<p>Дорожній тест AASHO (англ. AASHO Road Test) — серія натурних експериментів, виконаних Американською асоціацією державних службовців автомобільних доріг (AASHO) у 1958—1960-х роках в Оттаві (Іллінойс). Мета експериментів — «вивчення поведінки дорожнього покриття та елементів конструкцій мостів під дією рухомого навантаження певної величини і частоти». Їх вважають першими натурними експериментами, у процесі яких досліджували, як автомобілі зношують та руйнують дорожнє покриття та мости. Результати експериментів використані при встановленні автомобільних податків та плануванні витрат на утримання доріг.</p>

<p>Тест AASHO є найдорожчим за всю історію будівництва — 27 млн доларів (271 млн у цінах 2021 року) і вважається найамбітнішим дорожнім випробуванням ХХ століття. 126 вантажних автомобілів та сідлових тягачів із напівпричепами протягом 25 місяців і вдень і вночі, за будь-якої погоди безперервно курсували на тестових треках. За цей час авто 1 114 000 разів проїхали кільцевими маршрутами і загалом подолали 17 млн миль (27,4 млн кілометрів).</p>

<p>Проєктування дорожніх покриттів та мостів для автомагістралей США базуються на результатах тестів AASHO, багато інших країн світу також використали ці результати у своїх нормативних документах.</p>